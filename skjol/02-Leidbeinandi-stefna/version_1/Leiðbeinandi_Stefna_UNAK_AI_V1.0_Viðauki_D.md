# Viðauki D -- Hættumat og áhættustjórnun 

**D.1 Tilgangur**

Viðauki D útfærir viðmið og ferli Háskólans á Akureyri (HA) til að
framkvæma reglubundið hættumat vegna nýrra eða breyttra AI-verkfæra sem
notuð eru í námi, kennslu, rannsóknum, stoðþjónustu eða stjórnsýslu.

Markmiðið er að stuðla að ábyrgu innleiðingarferli í samræmi við
áherslur stefnunnar og alþjóðleg viðmið, sérstaklega kröfur samkvæmt
**EU AI Act (2024)** og **GDPR**. Þetta kerfi styður við markvissa og
ábyrga innleiðingu gervigreindar hjá HA.

**D.2 Lýsing á áhættumati**

HA skal nýta einfalt og skilvirkt áhættumatslíkan þegar ný verkfæri eru
tekin í notkun eða verulegar breytingar verða á núverandi kerfum.

Sex meginflokkar skulu skoðaðir og metnir á kvarða frá **1 (lítil
áhætta)** upp í **5 (mjög mikil áhætta)**:

  -----------------------------------------------------------------------
  **Flokkur**         **Skýring**
  ------------------- ---------------------------------------------------
  **Persónuvernd**    Hættan á að persónugreinanleg gögn eða
                      trúnaðarupplýsingar leki eða séu misnotuð.

  **Hlutdrægni og     Hætta á að niðurstöður eða ráðleggingar AI-kerfa
  mismunun**          séu hlutdrægar eða mismuni einstaklingum eða hópum.

  **Gagnasöfnun og    Hættan á óviðeigandi eða óskýrri söfnun, vistun eða
  endurnotkun gagna** notkun gagna um nemendur, starfsfólk eða aðra án
                      fullnægjandi heimildar, vitundar eða samþykkis.

  **Öryggi og         Hættan á villum, gallaðri virkni eða röngum
  áreiðanleiki**      ráðleggingum sem geta haft skaðleg áhrif á notendur
                      eða starfsemi skólans.

  **Áhrif á námsmat** Hættan á að notkun verkfæris grafi undan markmiðum
                      námsmats eða skekki niðurstöður þess.

  **Samhengi og       Hættan á að notkun verkfæris sé óskýr, ógagnsæ eða
  túlkun**            torveldi endurtekningarhæfni niðurstaðna.
  -----------------------------------------------------------------------

Við mat á áhættu skal jafnframt skoða:

-   Eðli og umfangi notkunar (t.d. í kennslu, stjórnsýslu, rannsóknum).

-   Möguleika til að milda áhættu (t.d. með mannlegu eftirliti, skýrum
    ferlum, takmörkun aðgangs o.fl.).

Áhættumat skal skjalfest og varðveitt af verkefnastjóra gervigreindar.

**D.3 Ákvörðun og ráðstafanir**

Ef áhættumat leiðir í ljós háa eða mjög háa áhættu (stig 4 eða 5 á
einhverjum flokki) skal:

-   Framkvæma ítarlegra mat í samráði við öryggis- og
    persónuverndarteymi HA.

-   Tryggja skýra samþykkt stjórnenda áður en innleiðing fer fram.

-   Setja skýrar reglur um notkun og mannlegt eftirlit.

Ef áhættan telst lág til miðlungs (stig 1--3) má halda áfram með
innleiðingu samkvæmt almennum ferlum og skilyrðum stefnunnar.

**D.4 Lokaorð**

Með þessu einföldu en markvissa áhættumatskerfi verður HA í stakk búinn
til að bregðast við hraðri þróun gervigreindartækni á ábyrgan hátt.
Kerfið stuðlar að gagnsæi, ábyrgð og vernd persónuupplýsinga og
velferðar háskólasamfélagsins.

Áhættumatslíkanið skal reglulega endurskoðað og uppfært í takt við nýja
tækni, viðmið og reynslu í framkvæmd.
