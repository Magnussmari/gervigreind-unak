## Algengar spurningar (FAQ)

Þessi kafli mun þróast og vaxa samhliða samtali og þróun.

-   **Má nýta gervigreind í verkefnum?**
    -   Já, að meginreglu til, nema kennari hafi sérstaklega tekið annað
        fram í námskeiðs- eða verkefnalýsingu. **Notkun skal ávallt vera
        gagnsæ** og gerð grein fyrir henni á viðeigandi hátt (sjá
        Viðauka A).
-   **Geta kennarar nýtt gervigreind í kennslu?**
    -   Já, kennarar eru hvattir til að kynna sér og nýta gervigreind á
        gagnrýninn hátt í kennsluefnisgerð, verkefnagerð og öðru starfi,
        í samræmi við stefnuna.
-   **Hvaða gervigreindarverkfæri eru leyfð?**
    -   Engin alhæfð bönn eru á tilteknum verkfærum (nema þau brjóti í
        bága við persónuverndarlög eða önnur lög). **Skynsemi,
        akademískur heiðarleiki, gagnsæi og ábyrg heimildanotkun** eru
        lykilatriði við val og notkun verkfæra. Varist að setja viðkvæm
        gögn í opin verkfæri (sjá Viðauka A).
-   **Hvað ef verkefni eða rannsókn fellur undir persónuvernd (GDPR)?**
    -   Þá skal **eingöngu nota viðurkennd og örugg verkfæri** innan
        ramma gildandi regluverks og í samræmi við
        persónuverndarlöggjöfina. Leitið ráðgjafar hjá
        persónuverndarfulltrúa HA eða verkefnastjóra gervigreindar ef í
        vafa.
-   **Hverju ber helst að varast í notkun gervigreindar?**
    -   Mismunun og hlutdrægni (Gervigreind getur endurspeglað og magnað
        upp staðalímyndir og hlutdrægni).
    -   Óupplýsta notkun (að nota gervigreind án þess að skilja
        takmarkanir tækninnar)
    -   Brot á siðferði, persónuvernd eða höfundarétti.
    -   **Brot á akademískum heiðarleika** (t.d. með því að skila texta
        sem alfarið er skrifaður af gervigreind sem eigin verki án
        verulegs eigin framlags og gagnsæis).
-   **Hver á höfundarétt að efni sem ég bý til með aðstoð gervigreindar?
    Hvað með myndir?**
    -   Almennt séð telst gervigreind ekki sjálfstæður höfundur. Þú berð
        ábyrgð á því efni sem þú skilar, þ.m.t. að tryggja að notkun á
        gervigreindarskapaðri texta eða myndum brjóti ekki í bága við
        höfundarétt annarra eða skilmála þeirra gervigreindarþjónusta
        sem notaðar eru. Kynntu þér vel skilmála þeirra verkfæra sem þú
        notar. Nánari leiðbeiningar um höfundarétt eru í Viðauka A.
