# Leiðbeinandi stefna um ábyrga og siðferðilega notkun gervigreindar við Háskólann á Akureyri

**Útgáfa 1.0** **á ábyrgð:** Magnús Smári Smárason, verkefnastjóri gervigreindar.

**Drög yfirfarin af:** Dr. Auðbjörgu Björnsdóttir

**Almenn kynning (fyrir allt háskólasamfélagið):** Maí - júlí 2025

**Gildistaka:** Verður lagt fyrir háskólaráð til samþykktar í ágúst 2025

**Endurskoðun:** Janúar 2026

## Efnisyfirlit

- [Inngangur](#inngangur)
- [Meginregla](#meginregla)
- [Leiðarljós stefnunnar](#leiðarljós-stefnunnar)
- [Markmið fyrir 2025 og langtímasýn](#markmið-fyrir-2025-og-langtímasýn)
- [Heimildaskrá](#heimildaskrá)
- [Viðauki A – Leiðbeiningar um ábyrga notkun skapandi gervigreindar við Háskólann á Akureyri](#viðauki-a---leiðbeiningar-um-ábyrga-notkun-skapandi-gervigreindar-við-háskólann-á-akureyri)
  - [A.1 Inngangur](#a1-inngangur)
  - [A.2 Mannlegt eftirlit og ábyrgð](#a2-mannlegt-eftirlit-og-ábyrgð)
  - [A.3 Verulegt mannlegt framlag](#a3-verulegt-mannlegt-framlag)
  - [A.4 Gagnsæi og heimildanotkun](#a4-gagnsæi-og-heimildanotkun)
  - [A.5 Persónuvernd og trúnaðargögn (GDPR)](#a5-persónuvernd-og-trúnaðargögn-gdpr)
  - [A.6 Lokaorð](#a6-lokaorð)
- [Viðauki B – Um notkun sjálfvirkra greiningartækja, t.d. TurnItIn](#viðauki-b---um-notkun-sjálfvirkra-greiningartækja-td-turnitin)
- [Viðauki C – Samráðsferli og virk þátttaka háskólasamfélagsins](#viðauki-c---samráðsferli-og-virk-þátttaka-háskólasamfélagsins)
- [Viðauki D – Hættumat og áhættustjórnun](#viðauki-d---hættumat-og-áhættustjórnun)
- [Dæmi um áhættumat: Scite (https://scite.ai)](#dæmi-um-áhættumat-scite-httpssciteai)
- [Algengar spurningar (FAQ)](#algengar-spurningar-faq)

# Inngangur {#inngangur}

Menntun samtímans einkennist í auknum mæli af samþættu samspili nemenda,
kennara og stafrænnar tækni, þar sem hlutverk gervigreindar verður æ
áhrifameira.

Frá árinu 2022 hefur þróun stórra mállíkana (Large Language Models,
LLMs), á borð við ChatGPT (OpenAI), Gemini (Google), Claude (Anthropic)
og Grok (xAI), farið fram með áður óþekktum hraða. Sú þróun kallar á
sífellt vandaðri matsferla á möguleikum, takmörkunum og áhættum slíkra
lausna í samfélagi og menntakerfi.

Háskólinn á Akureyri (HA) setur hér fram leiðbeinandi stefnu um notkun
gervigreindar (Artificial Intelligence, AI), sem viðurkennir að slík
tækni verði órjúfanlegur þáttur í námi, kennslu, rannsóknum og
stjórnsýslu skólans til framtíðar. Stefnan byggir á alþjóðlegum viðmiðum
og regluverkum, þar á meðal UNESCO (2021) og reglugerð Evrópuþingsins og
ráðsins um gervigreind (EU AI Act, Regulation (EU) 2024/1689) og verður
þróuð í samráði við háskólasamfélagið.

Þróun gervigreindar hefur þegar áhrif á daglegt starf HA og krefst
sveigjanlegrar og framsýnnar stefnu sem stuðlar að öruggri og ábyrgri
notkun, en dregur jafnframt úr áhættu, til dæmis í tengslum við
hlutdrægni, brot á persónuvernd og misnotkun í námi. Stefnan tekur mið
af reynslu leiðandi háskóla sem hafa tileinkað sér nálgunina "heimilt
nema annað sé tekið fram" (t.d. Danmarks Tekniske Universitet,
Kaupmannahafnarháskóli) sem og skóla sem hafa skilgreint notkun AI í
námsmati (t.d. University College London, UCL). Þessi nálgun er valin
til að hvetja til ábyrgrar nýsköpunar og byggir á trausti til
dómgreindar notenda innan skýrs ramma, um leið og hún viðurkennir hraða
þróun tækninnar.

Jafnframt byggir hún á nýjustu rannsóknum um tækifæri og áskoranir
gervigreindar í menntun. Til lengri tíma litið er stefnt að því að
samþætt notkun gervigreindar verði orðin svo sjálfsögð og eðlileg innan
HA að ekki þurfi sérstaka stefnu um notkun hennar, heldur verði hún
hluti af almennri stefnu skólans.

Stefnan er í fullu samræmi við íslenska aðgerðaáætlun um gervigreind
2024--2026 og stuðlar að eftirfarandi markmiðum hennar:

  -----------------------------------------------------------------------
  **Markmið úr        **Tengsl við stefnu HA**
  aðgerðaáætlun**     
  ------------------- ---------------------------------------------------
  A.3 & A.5 -- Opin,  Stefnan leggur áherslu á gagnsæi, traust, mannlega
  ábyrg og            þætti og siðferðilega ábyrgð í allri notkun
  siðferðileg vísindi gervigreindar (sjá kafla um siðferði og ábyrgð).

  B.4 -- Sterkir      Borg, innra kerfi HA, býður upp á þróunarumhverfi
  stafrænir innviðir  sem styður við hraða aðlögun, prófanir og aðgengi
                      að nýjum gervigreindarlausnum.

  C.1--C.3 -- Menntun Markmið um fræðslu og þjálfun fyrir starfsfólk og
  og stafrænt læsi    nemendur, m.a. grunnþjálfun fyrir lok 2025, fellur
                      að áherslum um menntun og hæfni.

  D.2 -- Öryggi og    Öll innleiðing fer fram með tilliti til GDPR,
  ábyrg tækni         öryggisstaðla og mannlegrar yfirsýnar.

  B.6 -- Alþjóðlegt   Stefnt er að aukinni þátttöku í alþjóðlegum
  samstarf            verkefnum og samstarfshópum um gervigreind í
                      menntun og fagsviðum fyrir 2026.
  -----------------------------------------------------------------------

Með skýrum ramma sem uppfyllir kröfur um fagmennsku, traust og siðferði
leitast Háskólinn á Akureyri (HA) við að nýta tækifæri gervigreindar til
að efla menntun, rannsóknir og stjórnsýslu, án þess að skerða
grundvallargildi háskólasamfélagsins. Stefnan er lifandi skjal, mótað í
samráði við nemendur, kennara og starfsfólk, og verður reglulega
endurskoðað til að fylgja tækniþróun og nýjustu rannsóknum.

Stefnan er jafnframt unnin í beinu framhaldi af og til útfærslu á
markmiðum í stefnu Háskólans á Akureyri 2025--2030, sem leggur áherslu á
að nýta tækni og gervigreind til að skapa eftirsóknarvert og framsækið
umhverfi til náms og starfa innan háskólans.

Stefnan er unnin í samræmi við og til fyllingar ákvæðum í **Reglum fyrir
Háskólann á Akureyri nr. 694/2022.**[^1]. Hún byggir einnig á og er í
fullu samræmi við þær siðferðilegu skuldbindingar og ábyrgð sem lýst er
í **Siðareglum Háskólans á Akureyri** (samþykktum 29. ágúst 2024). Þar
er útfært hvernig meginreglur siðareglnanna um réttlæti, virðingu,
faglega og persónulega ábyrgð og akademískan heiðarleika skulu gilda við
notkun gervigreindar í öllu starfi og námi innan háskólans.

Að lokum tekur stefnan fullt mið af og styður við virðingu fyrir
**akademísku frelsi** og leitast við að nýta tækifæri gervigreindar til
að efla nám, kennslu og rannsóknir, án þess að grafa undan þeim
grundvallarréttindum og skyldum sem fylgja akademísku starfi.[^2]

## Meginregla {#meginregla}

Við Háskólann á Akureyri (HA) er almennt gert ráð fyrir að nemendur og
starfsmenn geti nýtt sér gervigreindarverkfæri s.s. stór mállíkön (Large
Language Models, LLMs), eins og ChatGPT og DeepSeek, auk stoðverkfæra á
borð við Scite, í námi, kennslu, rannsóknum og stjórnsýslu.

Notkun gervigreindar er þó ávallt háð því að fylgt sé skýrum viðmiðum
um:

-   **Persónuvernd og örugga gagnameðferð**

-   **Höfundarrétt og ábyrga heimildanotkun**.

-   **Ríkjandi siðferðileg viðmið og akademískan heiðarleika**.

-   **Akademískt frelsi.** Notkun skal ekki grafa undan akademísku
    frelsi annarra né á eigin ábyrgð, og virða skal sjálfstæði í
    rannsóknum, kennslu og námi.[^3]

Sértækar takmarkanir eða reglur fyrir einstök námskeið eða verkefni
skulu settar skýrt fram af kennara í námskeiðslýsingum og/eða
verkefnalýsingum. Slíkar takmarkanir skulu byggja á skýrum og mælanlegum
lærdómsviðmiðum og námsmat endurspegla þær með gagnsæjum hætti, í
samræmi við áherslur Bologna-ferlisins um tengsl náms, kennslu og mats.

Ef engar slíkar takmarkanir eru tilgreindar gildir meginreglan um að
notkun gervigreindar sé heimil með áðurnefndum skilyrðum.

Í **viðauki A** er að finna nánari leiðbeiningar um ábyrga notkun
skapandi gervigreindar og hvernig uppfylla má þessi viðmið í framkvæmd.

## Leiðarljós stefnunnar {#leiðarljós-stefnunnar}

Stefna Háskólans á Akureyri um gervigreind byggir á eftirfarandi
grunngildum. Leitast skal við að uppfylla öll þessi leiðarljós, þó
meðvitað um að stundum getur þurft að finna jafnvægi milli þeirra í
framkvæmd:

**Jafnræði og aðgengi**\
Gervigreind skal nýtt til að auka tækifæri allra nemenda og starfsfólks,
án mismununar.

**Velferð og mannmiðuð nálgun**\
Notkun gervigreindar skal styðja við velferð og skilvirkni í störfum og
námi og efla mannlegan ávinning, bæði í námi, kennslu, rannsóknum og
stoðþjónustu.

**Gagnsæi og traust**\
Notkun gervigreindar skal vera skýr, ábyrg og í samræmi við reglur og
viðmið skólans. Þar sem við á skal gera grein fyrir notkun hennar í
verkefnum, kennslu, rannsóknum og stoðþjónustu.

**Siðferði og akademískur heiðarleiki**\
Öll notkun gervigreindar skal vera í samræmi við **Siðareglur Háskólans
á Akureyri** [^4] og meginreglur skólans um réttlæti, virðingu, faglega
og persónulega ábyrgð og akademískan heiðarleika.

**Nýsköpun**\
Háskólinn á Akureyri styður markvisst við skapandi, gagnlega og ábyrga
notkun gervigreindar sem stuðlar að raunverulegum framförum í námi,
kennslu, rannsóknum, stoðþjónustu og stjórnsýslu.

## Markmið fyrir 2025 og langtímasýn {#markmið-fyrir-2025-og-langtímasýn}

-   **Fræðsla og þjálfun (fyrir lok 2025):** Auka framboð og aðgengi að
    fræðslu og þjálfun um ábyrga og skilvirka notkun gervigreindar fyrir
    allt starfsfólk og nemendur.
-   **Verkfæri (fyrir lok 2025):** Gera a.m.k. þrjú
    gervigreindarverkfæri (sem uppfylla kröfur um öryggi og
    persónuvernd) aðgengileg innan kerfa skólans, þar af tryggja að
    nemendur hafi aðgang að minnst einu þeirra.
-   **Aðlögun og viðmið (haust 2025):** Hefja aðlögun verklags og
    leiðbeininga haust 2025 að alþjóðlegum viðmiðum, svo sem UNESCO AI
    Ethics (2021) og EU AI Act (2024), og niðurstöðum fyrstu notkunar-
    og viðhorfskönnunar um gervigreind hjá starfsmönnum HA (apríl 2025),
    með það að markmiði að leggja grunn að fyrstu formlegu endurskoðun.
-   **Endurskoðun (janúar 2026):** Framkvæma fyrstu formlegu endurskoðun
    stefnunnar og undirbúa notkunar- og viðhorfskönnun nr.
-   **Langtímamarkmið (2027):** Að gervigreind verði orðin svo samofin
    og eðlilegur hluti af starfsemi HA að ekki verði lengur þörf á
    sérstakri stefnu um notkun hennar.

## Heimildaskrá {#heimildaskrá}

Danmarks Tekniske Universitet (DTU). (2024). *AI Help & Rules FAQ*.
https://www.ai.dtu.dk/rules/

European Group on Ethics in Science and New Technologies (EGE). (2018).
*Statement on Artificial Intelligence, Robotics and 'Autonomous'
Systems*. European Commission.
https://op.europa.eu/en/publication-detail/-/publication/dfebe62e-4ce9-11e8-be1d-01aa75ed71a1

European Parliament. (2024). *EU AI Act: First regulation on artificial
intelligence*.
<https://www.europarl.europa.eu/topics/en/article/20230601STO93804/eu-ai-act-first-regulation-on-artificial-intelligence>

Floridi, L., & Nobre, C. (2024). Generative AI in Higher Education:
Balancing Innovation and Integrity. *British Journal of Biomedical
Science, 81*, 14048. <https://doi.org/10.3389/bjbs.2024.14048>

Háskólinn á Akureyri. (2023, 25. október). Reglur fyrir Háskólann á
Akureyri nr. 694/2022. Sótt af
<https://www.unak.is/is/haskolinn/stjornskipulag/log-og-reglur/reglur-fyrir-haskolann-a-akureyri>

Háskólinn á Akureyri. (2024, 13. september). Siðareglur Háskólans á
Akureyri. Sótt af
<https://www.unak.is/is/haskolinn/stjornskipulag/log-og-reglur/sidareglur>

Kaupmannahafnarháskóli (University of Copenhagen). (2024, febrúar 1). AI
has exploded among students: University of Copenhagen to now change the
rules. *University Post*.
<https://uniavisen.dk/en/ai-has-exploded-among-students-university-of-copenhagen-to-now-change-the-rules/>

Mann, S. P., Vazirani, A. A., Aboy, M., Earp, B. D., Minssen, T., Cohen,
I. G., & Savulescu, J. (2024). Guidelines for ethical use and
acknowledgement of large language models in academic writing. *Nature
Machine Intelligence*, *6*(11), 1272--1274.
<https://doi.org/10.1038/s42256-024-00922-7>

Mehrabi, N., Ghasemzadeh, H., & Rossi, F. (2023). *FAIRNESS AND BIAS IN
ARTIFICIAL INTELLIGENCE*. arXiv preprint arXiv:2304.07683.
<https://arxiv.org/abs/2304.07683>

Iddeng, J., Norgård, J. D., Mäntysaari, P., Åmossa, K., de Grauw, H.,
Jacobsen, B. A., Hertel, F., Höskuldsson, Á., Garðarsdóttir, H., &
Henrysson, H. A. (2024). *Academic freedom in the Nordics: Legislation,
practice, challenges*. Forskerforbundet.
<https://www.forskerforbundet.no/dokumenter/notater/Academic_Freedom_in_the_Nordics_2024.pdf>

Stjórnarráð Íslands. (2024). *Aðgerðaáætlun um gervigreind 2024--2026*.
<https://samradapi.island.is/api/Documents/1d4c7cba-fd9c-ef11-9bc7-005056bcce7e>

UNESCO. (2021). *Recommendation on the Ethics of Artificial
Intelligence*. <https://unesdoc.unesco.org/ark:/48223/pf0000380455>

UNESCO. (e.d.). *Artificial intelligence in education*.
<https://www.unesco.org/en/digital-education/artificial-intelligence>

Russell Group. (2023). *Russell Group principles on the use of
generative AI tools in education*.
<https://www.russellgroup.ac.uk/sites/default/files/2025-01/Russell%20Group%20principles%20on%20generative%20AI%20in%20education.pdf>

University College London (UCL). (e.d.). *Three categories of GenAI use
in assessment*. Teaching & Learning. Sótt 12. maí 2025, af
<https://www.ucl.ac.uk/teaching-learning/generative-ai-hub/three-categories-genai-use-assessment>

[^1]: Háskólinn á Akureyri. (2023, 25. október). Reglur fyrir Háskólann
    á Akureyri nr. 694/2022. Sótt af
    <https://www.unak.is/is/haskolinn/stjornskipulag/log-og-reglur/reglur-fyrir-haskolann-a-akureyri>

[^2]: Við undirbúning og gerð þessarar stefnu og tengdra leiðbeininga
    var stuðst við aðstoð skapandi gervigreindar (Generative AI), þar
    með talin stór mállíkön (ChatGPT-Gemini). Gervigreind var notuð sem
    verkfæri við heimildaleit, gerð samantekta á grunnupplýsingum,
    aðstoð við samræmingu m.a. við reglur Háskólans á Akureyri og
    frágang texta. Notkun gervigreindar í þessu ferli var í samræmi við
    þær meginreglur um ábyrgð, mannlegt eftirlit og gagnsæi sem fram
    koma í stefnunni sjálfri.

[^3]: **Akademískt frelsi** felur í grunninn í sér frelsi kennara og
    fræðimanna til rannsókna og kennslu og frelsi nemenda til náms.
    Nánar tiltekið er átt við rétt akademísks starfsfólks til að stunda
    rannsóknir, velja viðfangsefni og aðferðir innan viðurkenndra
    vísindalegra og siðferðilegra marka, kenna og miðla þekkingu án
    ótilhlýðilegra afskipta eða hafta (sbr. kennslu- og
    rannsóknarfrelsi). Það nær einnig til réttar nemenda til að leita
    þekkingar, hafa aðgang að upplýsingum, þroska gagnrýna hugsun og tjá
    skoðanir sínar innan akademísks ramma (námsfrelsi). Akademísku
    frelsi fylgir ávallt sú ábyrgð að viðhafa fagleg vinnubrögð,
    akademískan heiðarleika og virða siðferðileg viðmið. *Academic
    Freedom in the Nordics: Legislation, Practice, Challenges. A report
    from Nordic academic trade unions 2024*. Skýrsla norrænna
    stéttarfélaga háskólafólks (sjá sérstaklega kafla 1.1, 1.3 þar sem
    fram koma nánari skilgreiningar á þáttum frelsisins, og 1.2 um
    alþjóðlegan rétt).

[^4]: Háskólinn á Akureyri. (2024, 13. september). Siðareglur Háskólans
    á Akureyri. Sótt af
    <https://www.unak.is/is/haskolinn/stjornskipulag/log-og-reglur/sidareglur>

# Viðauki A --- Leiðbeiningar um ábyrga notkun skapandi gervigreindar við Háskólann á Akureyri {#viðauki-a---leiðbeiningar-um-ábyrga-notkun-skapandi-gervigreindar-við-háskólann-á-akureyri}

## A.1 Inngangur {#a1-inngangur}

## A.2 Mannlegt eftirlit og ábyrgð {#a2-mannlegt-eftirlit-og-ábyrgð}

## A.3 Verulegt mannlegt framlag {#a3-verulegt-mannlegt-framlag}

## A.4 Gagnsæi og heimildanotkun {#a4-gagnsæi-og-heimildanotkun}

## A.5 Persónuvernd og trúnaðargögn (GDPR) {#a5-persónuvernd-og-trúnaðargögn-gdpr}

## A.6 Lokaorð {#a6-lokaorð}

# Viðauki B --- Um notkun sjálfvirkra greiningartækja, t.d. TurnItIn {#viðauki-b---um-notkun-sjálfvirkra-greiningartækja-td-turnitin}

# Viðauki C --- Samráðsferli og virk þátttaka háskólasamfélagsins {#viðauki-c---samráðsferli-og-virk-þátttaka-háskólasamfélagsins}

# Viðauki D --- Hættumat og áhættustjórnun {#viðauki-d---hættumat-og-áhættustjórnun}

# Dæmi um áhættumat: Scite (https://scite.ai) {#dæmi-um-áhættumat-scite-httpssciteai}

# Algengar spurningar (FAQ) {#algengar-spurningar-faq}
